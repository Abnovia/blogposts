---
title: 'Bloggaren'
date: '2023-10-18'
tags: ['Produkttest', 'Whitings]
---

<CustomImage
  src="https://raw.githubusercontent.com/Abnovia/blogposts/main/images/whitings_sleep_analyzer.jpg"
  alt="whitings Sleep Analyzer"
/>

Idag ska jag skriva om av Whitings sömnanalysator, eller Whitings Sleep Analyzer som den heter på engelska.
Whitings sömnanalysator är en liten matta som man sticker under sängmadrassen och som kontinuerligt mäter tryck och ljud. Den lyssnar av hjärtljud och ljud som kommer från munnen och kan därför ge en samlad bild om man t.ex har sömnapné. Datat som skapas visas sedan i Whitings app där man kan se hur den föregående natten varit. Man kopplar mattan till ett WiFi-nätverk och så fort man gått upp ur sängen synkas allt till Whitings servrar.

Jag har använt sömnanalysatorn i drygt två års tid och kan därför ge ett omdöme avseende funktionalitet och prestanda. Under dessa två år jag använt produkten har jag varje dag tittat i datat och där sett uppgifter på hur länge man sovit, alla sömncykler man gått igenom, eventuella uppvakningar och avbrott samt eventuella förekommande sömnapné. Jag har samtidigt haft en Garmin sportklocka som också mätt sömncykler och dessutom syremättnad och därför kunnat i viss mån få en oberoende verifikation.

Mattan mäter sömncykler såsom REM, djup- och lättsömn. Jag tycker att när det gäller djupsömnen så går den nästan hand i hand med sportklockan, dvs de är nästan på minuten identiska i ca 90% av fallen. När det gäller de andra cyklerna så spretar det väldigt mycket.

Dock har datat den senaste månaden blivit mer ojämn. Inte så mycket som att den inte är korrekt utan mer om att mattan inte mäter helt enkelt. Den hoppar helt enkelt över en natt. Jag har inte gjort några uppdateringar såsom mattans firmware eller liknande. Den har bara blivit sämre på att mäta.

Mattan kostade vid köptillfället ca 1200 kr och jag tycker kanske att det är lite i dyraste laget.

/Bloggaren
